---
layout: post
title:  "Tijdreizen, hoe dan?!"
author: benjamin.faal
categories: [ PostgreSQL, database, time-saving ]
image: assets/images/time-travel.jpeg
beforetoc: "Een tijdmachine klinkt altijd als iets onmogelijks maar in de wondere wereld van computers is dat het zeker niet."
featured: true
hidden: false
rating: 4.5
---
Momenteel ben ik vanuit TOP Squad als Java developer ingezet bij Topicus Overheid waar elke 2e vrijdag van de 3-wekelijkse sprint een innovatiedag wordt gehouden. De bedoeling is dat je, zoals de naam al verklapt, innovatief bezig gaat met iets wat de organisatie helpt. Dat is deze keer volgens mij aardig gelukt omdat ik een tijdmachine heb gemaakt voor een database. Het idee is ontstaan terwijl ik bezig was met het ontwikkelen van een story waarin ik vaak dezelfde flow moest doorlopen om mijn wijzigingen te valideren en te testen.

## Tijdmachine
Een tijdmachine klinkt altijd als iets onmogelijks maar in de wondere wereld van computers is dat het zeker niet. Wat nou als je een tijdmachine hebt voor je database zodat je als ontwikkelaar of tester snel en makkelijk kan switchen tussen bepaalde punten in de tijd.
Gebruik je PostgreSQL voor jouw project? Dan kan je vanaf nu met [pgtt](https://github.com/BenjaminFaal/pgtt) tijdreizen door je database.

## Waarom tijdreizen?
Je kent het vast wel, je bent een bepaalde functionaliteit aan het ontwikkelen of testen en je moet meerdere keren dezelfde handelingen uitvoeren om te kijken of de wijzigingen die je hebt gedaan het juiste gedrag vertonen. 1 of 2 keer is geen probleem maar het komt soms voor dat je tientallen keren hetzelfde moet doen. Dat kost onnodig veel tijd en dus geld. Maar vanaf nu dus verleden tijd, ga naar [pgtt](https://github.com/BenjaminFaal/pgtt) en claim je tijd terug!
