---
layout: post
title:  "WTF is eigenlijk architectuur?"
author: sander.hautvast
categories: [craftsmanship]
image: assets/images/harry-grout-ivfmiQ5FbHw-unsplash.jpg
beforetoc: ""
featured: false
hidden: true
lang: nl
---
Bekende webwinkel, de IT manager gaf een presentatie in de kantine. Het enige wat ik me kan herinneren is wat hij steeds herhaalde: 'bouwen onder architectuur' (belangrijk). Geen idee waar hij het over had. Ik heb pas begrepen wat architectuur is bij het Kadaster. Door de architect daar en wat hij deed. 
Alle anderen waren developers die een promotie hadden gemaakt tot powerpoint bouwer. Misschien doe ik sommige mensen hier onrecht mee, maar ik heb heel wat meegemaakt en zelden of nooit heb ik iets aan een architect gehad. Ik zal geen namen noemen. Bij een verzekeraar gezeten waar ik bepaalde websphere functies niet mocht gebruiken, want ... geen idee. Of je had er één die de XSD's maakte, als ie tenminste tijd voor je had. Zelf mocht ik dat niet. Of het was juist te high level. Zoals die bekende overheidsinstelling in Leeuwarden. Ik zat er in een 'software-architectuur' team. Op een dag was er een stroomstoring of iets dergelijks en moesten we verkassen naar de vierde verdieping waar de echte architecten leefden, grijsaards die wij nog nooit hadden gezien en die volkomen gelukkig waren losgezongen van de dagelijkse realiteit.

WTF is architectuur?

James Coplien was eens op bezoek bij het bedrijf waar ik destijds werkte. Ik weet nog wat ik dacht tijdens zijn presentatie: 'architectuur is niet belangrijk', als je maar software bouwt zodat je het kan deployen in websphere, is het goed. Ik geloof echt dat ik dat dacht... Coplien vertelde daar dat het woord 'architect' uit het Grieks komt en meester bouwer betekent. Ik was zo pedant (nog steeds) om te melden dat het 'meester van het dak' betekent. 'Archein' is heersen en 'tektoon' is dak. Wou hij niet van me aannemen. Jammer, want het is een interessante gedachte. Pas als het dak erop zit weet je of de bouwteams goed werk hebben geleverd. Vraagt afstemming en planning.

Wat deden ze bij het kadaster? 

Precies dat. Zorgen dat de functionalitit op de juiste plek in het IT landschap terecht kwam. Waar bouw je wat. 